Kausi- ja koristevalojen sähkönkulutus
Suosi led-valoja joulu- ja koristevalaistuksessa
Uudet koriste- ja jouluvalot ovat useimmiten ledejä, mutta myynnissä voi olla yhä vanhempiakin malleja. Jos olet hankkimassa uusia valosarjoja, kannattaa ehdottomasti valita led-valot, joiden kulutus on perinteisiä valosarjoja vähäisempi.
Tutki pakkaustiedot!

Ledvalosarjoissa teho on useimmiten 0,5–6 wattia. Läheskään kaikissa paketeissa ei kuitenkaan kerrota valosarjan tehoa, joten niiden sähkönkulutuksesta ei ole tietoa saatavilla. Monissa paketeissa teho ilmoitetaan watteina lamppua kohti, esimerkiksi 80 lampun sarjassa 80 x 0,06W, joten vaatii hieman laskemista selvittää valosarjan teho ja siitä kulutus.

Valosarjassa olevien lamppujen määrä kertoo usein sarjan tehosta.

Erikokoiset valosarjat voivat olla teholtaan esimerkiksi:

    8 lampun sarjan teho 0,5 W
    30 lampun sarjan teho 2,4 W
    80 lampun sarjan teho 6 W

Sähkönkulutus ja käytön kustannukset

Kausivalojen ajastaminen mahdollistaa vain tarpeen mukaisen käytön. Valoja on tarpeetonta käyttää esimerkiksi päivisin, öisin tai kotoa poissaollessa. 

Erityisen järkevää ajastimen käyttö on, mikäli haluaa käyttää yhä vanhoja enemmän kuluttavia koristevaloja. Jos ajastinta ei ole, on itse muistettava sammuttaa koristevalo yöksi ja kotoa poissaolon ajaksi.

Taulukko. Led-valosarjojen käyttökulut 100 vuorokauden ajalta valojen ollessa koko ajan päällä ja ajastusta käytettäessä.
Valosarja 	100 vrk
koko ajan 	100 vrk
ajastettuna
8h/vrk 	100 vrk
koko ajan 	100 vrk
ajastettuna
8h/vrk
Sähkönhinta
	0,20 €/kWh 	0,20 €/kWh 	0,50 €/kWh 	0,50 €/kWh
Led 8 lamppua/0,5 W 	0,25 € 	0,10 € 	0,60 € 	0,20 €
Led 80 lamppua/6 W 	2,90 € 	1,00 € 	7,20 € 	2,40 €
Vanha 216 lampun sarja/93,3 W 	44,80 € 	15,00 € 	112,00 € 	37,30 €
Kierrätä vanhat valosarjat oikein!
Kaikki jouluvalot kuuluvat sähkö- ja elektroniikkaromun (SER) keräyspisteisiin. Jouluvalojen osalta kysymyksessä ei ole yksittäisen lampun vaan pikemminkin valaisimen kierrätyksestä. Tuotteet sisältävät elektroniikkaa, joka saadaan SER-keräyksessä talteen. 